---
title: อำนาจหน้าที่
slug: authority
---

## อำนาจหน้าที่และภารกิจตามกฎหมาย

พระราชบัญญัติมหาวิทยาลัยมหิดล พ.ศ. 2550 ตามมาตรา 10 กำหนดให้วิทยาลัย มีอำนาจหน้าที่ ดังนี้

1. จัดการศึกษาระดับปริญญาบัณฑิต และบัณฑิตศึกษา
2. ทำการวิจัยนำผลการวิจัยไปใช้ประโยชน์
3. ให้บริการทางวิชาการ เพื่อให้มหาวิทยาลัย

โดยให้คำนึงถึงคุณภาพทางวิชาการ การประหยัดงบประมาณ การลดความซ้ำซ้อน และการเพิ่มประสิทธิภาพในการบริหารเป็นสำคัญ
เพื่อให้การบริหารงานของวิทยาลัยศาสนศึกษาดำเนินไปด้วยความเรียบร้อยมีประสิทธิภาพ เหมาะสมและสอดคล้องกับการบริหารงานของมหาวิทยาลัยมหิดล อาศัยอำนาจตามความในมาตรา 24 (2) และมาตรา 37 วรรคสี่ แห่งพระราชบัญญัติมหาวิทยาลัยมหิดล พ.ศ. 2550 สภามหาวิทยาลัยมหิดลในการประชุมครั้งที่ 429 เมื่อวันที่ 16 มิถุนายน 2553 จึงออกข้อบังคับมหาวิทยาลัยมหิดล <a href="/assets/docs/Regulations_Authorities.pdf" target="_blank">ข้อบังคับมหาวิทยาลัยมหิดล ว่าด้วยการบริหารงานในวิทยาลัยศาสนศึกษาพ.ศ.2553</a>

## มีอำนาจหน้าที่ ดังนี้

1. จัดการศึกษาด้านศานศาสตร์ ระดับปริญญาตรี บัณฑิตศึกษาและหลังปริญญา
2. พัฒนาวิชาการและกระบวนการเรียนรู้และค้นคว้าวิจัยทีเกี่ยวกับศาสนา จริยธรรม และคุณธรรม
3. ให้บริการทางวิชาการแก่หน่วยงานต่าง ๆ ทั้งภาครัฐและเอกชน
4. ดำเนินการและร่วมมือกับหน่วยงานต่าง ๆ ทั้งภายในประเทศและต่างประเทศ ในด้านที่สอดคล้องกับวัตถุประสงค์ของวิทยาลัย

อำนาจหน้าที่คณะกรรมการต่าง ๆ ภายใต้ข้อบังคับมหาวิทยาลัยมหิดล ว่าด้วยการบริหารงานในวิทยาลัยศาสนศึกษา พ.ศ. 2553

## คณะกรรมการนโยบายวิทยาลัยศาสนศึกษา

1. กำหนดนโยบาย และเป้าหมายของวิทยาลัยให้สอดคล้องกับนโยบายของมหาวิทยาลัย
2. ประสานระหว่างหน่วยงานที่เกี่ยวข้องและสนับสนุนวิทยาลัยให้สามารถดำเนินงานตามนโยบายและเป้าหมายอย่างมีประสิทธิภาพ
3. กำกับดูแลและประเมินผลการดำเนินงานของมหาวิทยาลัยให้เป็นไปตามนโยบายที่วางไว้และรายงานต่อสภามหาวิทยาลัย
4. ให้คำปรึกษาในการบริหารจัดการของวิทยาลัย

## คณะกรรมการประจำวิทยาลัยศาสนศึกษา

1. ให้คำปรึกษาและแนะนำแก่คณบดี
2. วางแผนกลยุทธ์และแผนปฏิบัติการของวิทยาลัยให้สอดคล้องกับนโยบายของคณะกรรมการนโยบายและของมหาวิทยาลัย
3. พิจารณาเสนอเปิดหรือยุบโครงการศึกษา หลักสูตร และรายละเอียดเกี่ยวกับหลักสูตรของวิทยาลัยต่อสภามหาวิทยาลัย
4. พิจารณาดำเนินการวัดผลและประเมินผลการศึกษาในหลักสูตรต่าง ๆ ของวิทยาลัย
