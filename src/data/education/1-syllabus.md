---
title: หลักสูตร
slug: syllabus
---

- [ศิลปศาสตรบัณฑิต (ศาสนศึกษา)](#ศิลปศาสตรบัณฑิต-ศาสนศึกษา)
- [ศิลปศาสตรมหาบัณฑิต สาขาวิชาศาสนศึกษา (หลักสูตรนานาชาติ)](#ศิลปศาสตรมหาบัณฑิต-สาขาวิชาศาสนศึกษา-หลักสูตรนานาชาติ)
- [ปรัชญาดุษฎีบัณฑิต สาขาวิชาศาสนศึกษา (หลักสูตรนานาชาติ)](#ปรัชญาดุษฎีบัณฑิต-สาขาวิชาศาสนศึกษา-หลักสูตรนานาชาติ)

ปัจจุบันวิทยาลัยเปิดสอนหลักสูตรศิลปศาสตรบัณฑิต (ศาสนศึกษา) และหลักสูตรปรัชญาดุษฎีบัณฑิต ระดับนานาชาติในสาขาเดียวกัน หลักสูตรแรกมีวัตถุประสงค์สำคัญที่จะผลิตบัณฑิตให้มีความรู้รอบ สามารถประกอบอาชีพต่าง ๆ และนำความรู้ในศาสนธรรมไปเพิ่มคุณค่าให้แก่ชีวิตส่วนตัว และไปประยุกต์ใช้ทำให้ตัวเองเจริญก้าวหน้าในหน้าที่การงาน ไม่ว่าจะเป็นเรื่องวิธีทำงานให้สำเร็จ และมีความสุข การพัฒนาและบริหารจัดการองค์กรให้มีคุณภาพและประสิทธิภาพ หรือในเรื่องการสร้างมนุษยสัมพันธ์ที่ดีต่อผู้อื่นที่เกี่ยวข้อง

วิชาศาสนาที่ศึกษาในหลักสูตรนี้มีอยู่ 2 ประเภทด้วยกัน ประเภทแรกเป็นวิชาที่ศึกษาเฉพาะเรื่องในกรอบของศาสนาต่าง ๆ เช่น วิชาศาสนากับวิทยาศาสตร์ ชะตากรรมของมนุษย์ ศาสนาและความตายและสตรีในศาสนา ประเภทที่สองเป็นวิชาที่ศึกษาศาสนาต่าง ๆ ในแง่มุมของเหตุผลและศรัทธา เช่น วิชาจิตวิทยาแนวพุทธ และศิลปกรรมในพุทธศาสนา

ศาสนาที่ศึกษาในหลักสูตรนี้มีทั้งศาสนาที่ศาสนิกชนยึดถือสืบต่อกันมาเป็นเวลายาวนานหลายร้อยปี เช่น ศาสนาฮินดู ศาสนาพุทธ ศาสนายูดาย ศาสนาคริสต์ ศาสนาอิสลาม ศาสนาชินโต ศาสนาขงจื๊อ ศาสนาเต๋า และศาสนาที่เกิดขึ้นภายหลัง เช่น ศาสนาบาไฮ และศาสนาใหม่ในประเทศญี่ปุ่น และในประเทศต่าง ๆ

หลักสูตรปรัชญาดุษฎีบัณฑิตมุ่งสร้างนักวิชาการระดับสูงสำหรับปฏิบัติงานตามหน่วยงานต่าง ๆ ในเรื่องการสอน การฝึกอบรมและการวิจัยเกี่ยวกับศาสนาและจริยธรรมทั้งที่เป็นทฤษฎีคำสอนและที่เป็นพฤติกรรมของศาสนิกชน เพื่อพัฒนาทรัพยากรมนุษย์ให้เป็นทรัพยากรที่เป็นประโยชน์แก่องค์กร ชุมชน ประเทศชาติและโลก วิชาในหลักสูตรมีทั้งวิชาทั่วไปที่ไม่เจาะจงศาสนาหนึ่งศาสนาใด เช่น วิชาสถาบันศาสนา ศาสนากับปัจเจกชน และวิชาที่ศึกษาศาสนาเดียวโดยเฉพาะ เช่น ศาสนาพุทธ ศาสนาคริสต์ และศาสนาอิสลาม

หลักสูตรทั้งสองกำลังอยู่ในระหว่างการปรับปรุงให้ทันสมัยและสามารถตอบสนองความต้องการใหม่ ๆ ของสังคมและตลาดแรงงาน ในยุคโลกาภิวัตน์ได้ การปรับปรุงจะทำให้หลักสูตรทั้งสองมีความเชื่อมโยงกันมากขึ้นโดยเฉพาะในเรื่องเนื้อหาสาระของวิชาต่าง ๆ

## ศิลปศาสตรบัณฑิต (ศาสนศึกษา)

หลักสูตรมุ่งเน้นให้ผู้เรียนเรียนรู้แบบบูรณาการ สามารถนำความรู้ด้านสาขาวิชาศาสนศึกษาและสาขาวิชาที่เกี่ยวข้องตามหลักสูตรไปใช้งานได้จริง สามารถค้นพบศักยภาพของตนเองและพัฒนาตนได้อย่างมีศักดิ์ศรีของความเป็นมนุษย์ มีความสามารถทางการสื่อสารและรู้เท่าทันการเปลี่ยนแปลงของโลก และมีลักษณะของบัณฑิตที่พึงประสงค์ของมหาวิทยาลัยมหิดล
รายละเอียดหลักสูตร

## ศิลปศาสตรมหาบัณฑิต สาขาวิชาศาสนศึกษา (หลักสูตรนานาชาติ)

หลักสูตรนี้เหลักสูตรนี้เป็นหลักสูตรเดียวในประเทศไทยที่มีการจัดการเรียนการสอนด้านศาสนศึกษาที่เน้น องค์ความรู้เนื้อหาสาระ ทฤษฎี ปรัชญา คำสอนของศาสนาต่าง ๆ ทั้งในรูปแบบการปฎิบัติที่มีศัทธาเป็น พื้นฐานและในรูปแบบทาง “วิทยาศาสตร์” ที่เป็นปรนัยวิสัย หลักสูตรนี้เป็นหลักสูตรนานาชาติ และใช้ภาษาอังกฤษเป็นสื่อในการเรียนการสอน โดยคณาจารย์ไทย และเชียวชาญชาวต่างชาติ เป็นหลักสูตรที่เปิดโอกาสให้นักศึกษาได้เลือกศึกษา และวิจัยในสาขาวิชาเอก ใน 2 วิชาเอก คือ Religious Studies และ Buddhism and Society

[ดูเพิ่มเติม](https://graduate.mahidol.ac.th/thai/prospective-students/?p=curriculum&id=4001M01G)

## ปรัชญาดุษฎีบัณฑิต สาขาวิชาศาสนศึกษา (หลักสูตรนานาชาติ)

หลักสูตรนี้เป็นหลักสูตรเดียวในประเทศไทยที่มีการจัดการเรียนการสอนด้านศาสนศึกษาที่เน้น องค์ความรู้ เนื้อหาสาระ ทฤษฎี ปรัชญา คำสอนของศาสนาต่าง ๆ ทั้งในรูปแบบการปฎิบัติที่มีศรัทธาเป็น พื้นฐานและในรูปแบบทาง “วิทยาศาสตร์” ที่เป็นปรนัยวิสัย หลักสูตรนี้เป็นหลักสูตรนานาชาติและใช้ภาษาอังกฤษเป็นสื่อในการเรียนการสอน โดยคณะจารย์ไทย และผู้เชียวชาญชาวต่างประเทศ เป็นหลักสูตรที่เปิดโอกาสให้นักศึกษาได้เลือกศึกษาและวิจัยในสาขาวิชาเอก 4 สาขาวิชาเอก คือ พุทธศาสตร์ศึกษา (Buddhist Studies), ศาสนาในเอเชียตะวันออกเฉียงใต้ (Religion in Southeast Asia) ศาสนาและวิทยาศาสตร์ (Religion and Science) และศาสนาและจิตวิทยา (Religion and Psychology)

[ดูเพิ่มเติม](https://graduate.mahidol.ac.th/thai/prospective-students/?p=curriculum&id=4001D01G)
